#     eAsist v1.3.9  Fatura düzenleme ve e-Belge yönetim asistanı

      ÖNEMLİ DUYURU  :
      
eAsist'in dağıtımda olan tüm sürümleri Ücretsiz ve deneme süreli (Trial) lisanslıdır. 1.2.6 öncesi versiyonların süresi 31/12/2022'de sona erdi. Daha yukarı versiyonların kullanım süresi ise 10/04/2023 tarihinde dolacaktır. Kullanım için kalan sürenizi "Hakkında" menüsünden görüntüleyebilirsiniz. Yeni versiyonlar yayınlandıkça ek kullanım süresi verilmektedir.
         
      eAsist programı Kişisel Verilerin Korunması Kanununa uygundur. Kullanıcıların hiçbir verisini kopyalamaz, ikinci veya üçüncü taraflarla paylaşmaz.
      
Ülkemizin en kapsamlı eArşiv Faturaları eAsist ile düzenlendi. Excel listesi olarak hazırlanmış olan ve 439 kalem ürün içermekte olan bu faturalar 150+150+139 satırlık 3 ayrı fatura şeklinde portala yüklenerek onaylandı. Çok kalemden oluşan faturalar için Excel'den veri alma ve stok kartı kullanma kolaylığı sağlayan eAsist'i geliştirme çalışmaları sürmektedir. 

Kurulumu ve kullanımı son derece basit ve güvenlidir.

eAsist uygulaması, Windows tabanlı sistemlerde kullanılmak üzere, eArşiv Portal kullanıcıları için geliştirilmiş olan bir "Fatura düzenleme" - "Fatura indirme" ve      "e-belge yönetimi" programıdır.

eAsist kullanarak eArşiv Portalına giriş yapmak ve fatura içeriğini portala tuşlamak yerine, faturanızı (müşteri kartından, stok kartından veya Excel'den otomatik veri alarak) hazırlayıp tek tuş ile portala hızlıca yükleyebilir, taslak olarak kaydedip, onaylayabilirsiniz ve gelen EARŞİV faturalarınızı indirebilirsiniz. Gerek kesilen (GİDEN) gerek alınan (GELEN) faturalarınızı çeşitli şekillerde yönetebilirsiniz.

eAsist Chrome tarayıcı ile portalda yaptığınız işlemleri sizin yerinize yaparak size zaman kazandırır. eAsist excelden veri çekerek veya stok kartı/müşteri kartı kullanarak fatura hazırlamanıza imkan sağlar ve hazırladığınız faturayı tek tuşla EARŞİV PORTALI'na yükler. Gelen faturalarınızı İNTERAKTİF VERGİ DAİRESİ'ne girerek aylık olarak indirir. Kestiğiniz e Arşiv Faturalarını isterseniz aylık isterseniz tek fatura olarak portaldan indirir.

eArşiv Portalı üzerinden düzenlenebilen Fatura türlerinin tamamı desteklenmektedir. Diğer e-belge türleri(eSMM, eMüstahsil vs, gelecek versiyonlarda desteklenecektir.)

eAsist, bilhassa müşterilerinin fatura düzenlemesine destek veren Muhasebe Ofisleri, grup firmalar ve sürekli fatura düzenleyen ve faturası çok satırdan oluşan firmalar için idealdir. v1.3.9 ile eArşiv Faturalarını düzenlemek, indirmek, iletmek, düzenli biçimde arşivlemek, arşivlenmiş faturalar içerisinde VergiNo/Ünvan/Fatura no/Ay-Yıl gibi kriterlerle arama yaparak istenilen faturalara ulaşmak ve onlarla işlem yapmak son derece basit hale gelmiştir. 

Her portal kullanıcısı firma için DATA.xlsx dosyasında bulunan sütunlara gerekli bilgileri yazmanız yeterlidir.
(DATA.xlsx dosyası programın Veri Tabanıdır. Adına eArşiv Fatura düzenleyeceğiniz firmalarınızın Vergi Kimlik No, eArşiv Portalı kullanıcı adı ve şifresi ilgili satır ve sütunlara yazılmalıdır.)
DATA.xlsx'in içerisinde detaylı bir kullanım kılavuzu bulunmaktadır.

Programın mevcut bazı özellikleri şunlardır:

- eArşiv Portalına giriş ve sayfalara ulaşmada kolaylık sağlar. 
- Şifre yazmadan linklere tıklamadan fatura/taslak/iptal-itiraz gibi portal sayfalarına tek tıkla doğrudan erişim.
- Stok kartı yönetimi (Stok kartlarını önceden tanımla-kullan)
- Müşteri Kartı yönetimi (Müşteri kartlarını önceden tanımla-kullan)
- Vergi numarasından mükellef adı VD sorgula (Bu özellik v1.2.6 dan itibaren yeniden kullanılabilir durumdadır)
- Fatura satırlarını Excel'den al, Excel'e fatura/şablon çıkart (Excel veri al/ver)
- Fatura satırlarını indirilen eArşiv faturalardan al,
- İndirilen faturaların satırlarını Excel'e çıkart,
- İndirilen faturaları filtrele, seçilenleri toplu e-mail gönder,
- Proforma faturayı email gönder (Outlook veya Yandex mail ile gönderim seçenekleri aktiftir.)
- Gelen e-Arşiv Faturalarını indir, (Seçilen firmanın seçilen aya ait gelen faturalarını İnteraktif V.D.'nden Excel Listesi olarak indirmektedir.)
- Kesilen e-Arşiv Faturalarını indir, (Seçilen firmanın seçilen aya ait kesmiş olduğu faturalarını eArşiv Portalından indirir(html ve xml olarak) ve kullanışlı biçimde  yeniden adlandırır.)
- İndirilenleri PDF'e dönüştür,
- Ön tanımlı dipnot ekle (3 Ayrı dipnot cümlesini her faturanın dipnot kısmına otomatik ekler)
- KDV matrah hesaplayıcı (Faturadaki KDV Matrahlarını hesaplar ve dipnot kısmına otomatik ekler)
- Yalnız: yazı ile TL yaz (Fatura genel toplamını yazı ile dipnot kısmına otomatik ekler)
- Çok satırlı faturaları hızlı yükle (Klavye yoluyla portala en çok 50 satırlık fatura girilebilir. eAsist 250 satırlık faturayı otomatik olarak yükleyebilmektedir.)
- Otomatik güncelleme özelliği
- İnternet Radyosu (4 radyo kanalı mevcuttur. Radyoyu görünür yapmak için ana ekranda kırmızı renkli herhangi bir alana tıklayın.)
- Muhasebe Ofisi / Grup Firma / Tekli Firma seçenekleri (Program her üç kullanıcı tipine de uygundur. )

LİSANS HAKKINDA:
Yayınlanmış tüm versiyonlarımız süre kısıtlı(Trial) versiyonlardır. Kullanımları ücrete tabi değildir.
Kullanmakta olduğunuz programın Kalan Kullanım Süresini üst menüde "Hakkında" bölümünden görüntüleyebilirsiniz.
İlk eAsist sürümü olan v1.0.0 Mart-2022'de yayınlandı. Güncel sürüm olan v1.3.9'un son kullanım tarihi 10/04/2023 olarak planlanmıştır. 
Yeni versiyonlara ilave kullanım süreleri verilmektedir. v2.0.0'a kadar tüm eAsist sürümlerinin kullanımının ücretsiz olması planlanmaktadır.
v1.3.8 ile başlayan ücretsiz lisans anahtarı (KEY) prosedürümüz bulunmaktadır.

KURULUM AŞAMALARI :

1. Yalnızca eAsistKur.zip dosyasını indirin ve içeriğini eAsistKur klasörüne çıkarın. (İndirilenler\eAsistKur klasörüne çıkarmanız önerilir)
2. eAsistKur klasörü içerisindeki eAsistKur.exe dosyasını yönetici olarak çalıştırın, (üzerine sağ-tık yaparak menüden Yönetici olarak çalıştır'ı seçin)

Kur masa üzerine eAsist klasörü ve kısayol ikonu oluşturacaktır. 
Kurulum bitiminde eAsist otomatik başlatılır.

SİSTEM GEREKSİNİMLERİ :

Kurulum yapılacak bilgisayarda aşağıdaki uygulama sürümleri bulunmalıdır:
- Windows 10 ve üzeri
- Excel 2010 ve üzeri
- CHROME   9 ve üzeri

GÜNCELLEMELER :

v1.3.9 Otomatik Güncellenmektedir. Eski versiyon kullanıcıları yeni v1.3.9 eAsist.Exe yi ve eAsistUpdate.Exe'yi bu siteden (Github) indirip (masaüstü\eAsist\) klasöründeki yerine kopyalamaları durumunda gelecek güncellemeleri otomatikleşecektir. Bunula beraber Duyurular menüsünde Güncellemelerle ilgili detaylı açıklamalar 
yapılmaya devam edecektir.

KULLANIM HAKKINDA:

- Kullanım şekline ait videolara youtube üzerinden ulaşabilirsiniz.  
  Youtube Kanalımız:    https://www.youtube.com/channel/UC_IbrEDXuD8l9s9dlVRPjcw
- Programı çalıştırın AYARLAR butonuna tıklayın, açılan EXCEL dosyası(DATA.xlsx) içerisinde kullanım için gerekli açıklamalar bulunmaktadır.
- Kullanıcı klavuzunu ve ekran görüntülerini inceleyiniz.

GÜVENLİĞİNİZ HAKKINDA :

Öncelikle hiç kimsenin özel veya genel bilgisine ilgimizin ya da ihtiyacımızın olmadığını belirtmek isterim. eAsist'i güvenle kullanabilirsiniz, hiç bir verinizi kopyalamaz, bizimle veya başkaları ile paylaşmaz. Microsoft Yayımcı Sertifikamızı'mızı henüz almadığımızdan WINDOWS eAsist için "Bilinmeyen Yayımcı-Tehlikeli Olabilir !" uyarısı verebilir.(v1.3.8 den itibaren Windows ve Chrome eAsist için -Bilinmeyen Yayımcı- uyarısı yapmıyor.) Bu uyarı yazılımın güvensiz olduğu anlamına gelmeyeceği gibi sertifikalı yazılımların güvenli oldukları anlamına da gelmez. Ancak bir programın ücreti ödenmiş bir sertifikaya sahip olması Window'su ve Tarayıcıyı sessizleştirir, böylece o program hakkında "tehlikeli olabilir" uyarısı yapmazlar.
Ücretsiz ve geliştirme aşamasında olan eAsist'i kullanmanızın size herhangi bir zararı olmadığını bilmenizi isterim.

- iletişim ve Destek ihtiyacınız olursa çekinmeden yazın:  easistfatura@gmail.com , ayrıca Github Logosundaki GSM numaramdan bana ulaşabilirsiniz.
  İşlerinize kolaylık getirmesini diler, saygılar sunarım.
