#     eAsist v1.0.9  e-Belge yükleme asistanı   

      ÖNEMLİ DUYURU ! :
*** eAsist programında hiçbir teklikeli ya da kötü amaçlı kod yoktur. Öncelikle bu sayfanın en altındaki GÜVENLİĞİNİZ HAKKINDA bölümünü okuyunuz ........!!!!! ***


Ülkemizin en kapsamlı eArşiv Faturaları eAsist ile düzenlendi. Excel listesi olarak hazırlanmış olan ve 439 kalem ürün içermekte olan bu faturalar 150+150+139 satırlık 3 ayrı fatura şeklinde portala yüklenerek onaylandı. Çok kalemden oluşan faturalar için Excel'den veri alma ve stok kartı kullanma kolaylığı sağlayan eAsist'i geliştirme çalışmaları sürmektedir. 

Kurulumu ve kullanımı son derece basittir.

eAsist uygulaması Windows tabanlı sistemlerde kullanılmak üzere, eArşiv Portal kullanıcıları için geliştirilmiş olan bir "Fatura yükleme" programıdır.

eArşiv Portalına giriş yapmak ve fatura içeriğini portala tuşlamak yerine, faturanızı (müşteri kartından, stok kartından veya Excel'den otomatik veri alarak) hazırlayıp tek tuş ile portala hızlıca yükleyebilir, taslak olarak kaydedip, onaylayabilirsiniz ve size gelen EARŞİV faturalarını indirebilirsiniz.

eAsist bir robot yazılımdır, Chrome tarayıcı ile portalda yaptığınız işlemleri sizin yerinize yaparak size zaman kazandırır. eAsist excelden veri çekerek ve ya stok kartı/müşteri kartı kullanarak fatura hazırlamanıza imkan sağlar ve hazırladığınız faturayı tek tuşla EARŞİV PORTALI'na yükler. Gelen faturalarınızı İNTERAKTİF VERGİ DAİRESİ'ne girerek aylık olarak indirir. 

(eAsist Tam Otomatik modda çalışırken fatura onaylama süreci (gelen SMS şifresi girilerek), onaylanan faturanın indirilmesi ve alıcıya email gönderilmesi, faturanın muhasebeye entegre edilmesi gibi rutin süreçler tam otomatik biçimde yapılır. ))

1.0.9 versiyonumuz sadece CHROME tarayıcı ile uyumludur ve sadece eArşiv Portalı üzerinden düzenlenebilen Faturalar desteklenmektedir. Diğer e-belge türleri(eSMM, eMüstahsil vs, gelecek versiyonlarda desteklenecektir.)

eAsist, bilhassa müşterileri adına fatura düzenlemekte olan Muhasebe Ofisleri, grup firmalar ve sürekli fatura düzenleyen ve faturası çok satırdan oluşan firmalar için idealdir. Her portal kullanıcısı firma için DATA.xlsx dosyasında bulunan sütunlara gerekli bilgileri yazmanız yeterlidir. (DATA.xlsx dosyası programın Veri Tabanıdır. Fatura düzenleyilerin Vergi Kimlik No, eArşiv Portalı kullanıcı adı ve şifresi ilgili satır ve sütunlara yazılmalıdır. Kullanım kılavuzu bu DATAxlsx'in içerisindedir.)

Programın mevcut bazı özellikleri şunlardır:

- eArşiv Portalına giriş ve sayfalara ulaşmada kolaylık sağlar. 
- Şifre yazmadan linklere tıklamadan fatura/taslak/iptal-itiraz gibi portal sayfalarına tek tıkla doğrudan erişim.
- Stok kartı yönetimi (Stok kartlarını önceden tanımla-kullan)
- Müşteri Kartı yönetimi (Müşteri kartlarını önceden tanımla-kullan)
- Vergi numarasından mükellef adı VD sorgula (Bu özellik Maliyenin portalda yaptığı bir değişiklik neticesinde şu an kullanılamıyor.) 
- Fatura içeriğini Excel'den al, Excel'e fatura/şablon çıkart (Excel veri al/ver)
- Proforma faturayı email gönder(Yandex mail ve Outlook ile gönderim imkanı vardır. Onaylanan faturayı indir ve gönder özelliği yeni versiyona eklenecektir.)
- Gelen e-Arşiv Faturalarını indir, (Seçilen firmanın seçilen aya ait gelen faturalarını İnteraktif V.D.'nden Excel Listesi olarak indirmektedir.)
- Kesilen faturayı muhasebeye entegre et(Yaygın muhasebe programlarına uygun muhasebe fişi oluşturma çalışmaları sürüyor.)
- Ön tanımlı dipnot ekle (3 Ayrı dipnot cümlesini her faturanın dipnot kısmına otomatik ekler)
- KDV matrah hesaplayıcı (Faturadaki KDV Matrahlarını hesaplar ve dipnot kısmına otomatik ekler)
- Yalnız: yazı ile TL yaz (Fatura genel toplamını yazı ile dipnot kısmına otomatik ekler)
- Çok satırlı faturaları hızlı yükle
- Otomatik güncelleme özelliği (Bu özelliğe v1.0.6 dan sonra ara verildi. Güncelleme var ise başlatma anında mesaj ikonu (!) gösterilmektedir.)
- İnternet Radyosu (v106 ile eklendi. Şimdilik 4 sabit radyo kanalı mevcuttur. Radyoyu görünür yapmak için ana ekranda kırmızı renkli herhangi bir alana tıklayın.)
-  Muhasebe Ofisi / Grup Firma / Tekli Firma seçenekleri (Program her üç kullanıcı tipine de uygundur. )

LİSANS HAKKINDA:
İlk eAsist sürümü olan v1.0.0 Mart-2022' de yayınlandı. Şu anki sürüm v1.0.9 dur.
Versiyonu v1.x.x ile başlayan tüm eAsist programı sürümlerinin(v1.9.9'a kadar) kullanımının ücretsiz olması planlanmaktadır.

KURULUM AŞAMALARI :

1. eAsistKur.zip dosyasını indirin ve içeriğini eAsistKur klasörüne çıkarın. (İndirilenler\eAsistKur klasörüne çıkarmanız önerilir)
2. eAsistKur klasörü içerisindeki eAsistKur.exe dosyasını yönetici olarak çalıştırın, (üzerine sağ-tık yaparak menüden Yönetici olarak çalıştır'ı seçin)

Kur masa üzerine eAsist klasörü ve kısayol ikonu oluşturacaktır. 
Kurulum bitiminde eAsist otomatik başlatılır.

SİSTEM GEREKSİNİMLERİ :

Kurulum yapılacak bilgisayarda aşağıdaki uygulama sürümleri bulunmalıdır:
- Windows 10 ve üzeri
- Excel 2010 ve üzeri
- CHROME   9 ve üzeri

GÜNCELLEMELER :

v1.0.6 dan itibaren Otomatik Güncelleme hizmetine ara verildi. Artık Yeni bir versiyon yayınlandığında ana ekranda bir (!) ünlem ikonu göreceksiniz. Üst menüde  yeralan  Duyurular sayfasında detaylar belirtilecektir. Programı güncellemek için yeni eAsist.exe 'yi bu siteden (Github) indirip (masaüstü\eAsist\eAsist.exe) klasöründeki yerine kopyalamak yeterlidir.

KULLANIM HAKKINDA:

- Kullanım şekline ait videoya youtube üzerinden ulaşabilirsiniz.  
  Video linki:    https://youtu.be/anw48j5cFS0
- Programı çalıştırın VERİ TABANI butonuna tıklayın, açılan EXCEL dosyası(DATA.xlsx) içerisinde kullanım için gerekli açıklamalar bulunmaktadır.
- Kullanıcı klavuzunu ve ekran görüntülerini inceleyiniz.

GÜVENLİĞİNİZ HAKKINDA :

Kimsenin özel veya genel bilgisine ilgimiz ve ihtiyacımız yoktur. eAsist'i güvenle kullanabilirsiniz, hiç bir verinizi kopyalamaz, bizimle veya başkaları ile paylaşmaz. Microsoft Yayımcı Sertifikamızı'mızı henüz almadığımızdan WINDOWS eAsist için "Bilinmeyen Yayımcı-Tehlikeli Olabilir !" uyarısı vermektedir. Bu uyarı yazılımın güvensiz olduğu anlamına gelmeyeceği gibi sertifikalı yazılımların güvenli oldukları anlamına da gelmez. Ancak ücreti ödenmiş bir sertifikanın olması Window'su ve Tarayıcıyı sessizleştirir. Antivirüslerce karantinaya alınmakta olan eAsistUpdate.exe 'yi eski sürümlerde otomatik güncelleme yapması için kullanıyorduk. 1.0.6 sürümünden itibaren manuel güncellemeye geçildi, eAsistUpdate.exe 'ye ihtiyaç kalmadı. Hiç bir zararı olmayan bu uygulamayı Antivirüsünüz henüz silmedi ise 
siz kendiniz de silebilirsiniz. Ayrıca gerek ilk kurulum öncesi zip paketi, gerek güncel eAsist.EXE dosyasını indirirken tarayıcınız güvenlik uyarısı verir ve dosyayı kaydetmek için sizden onay ister. Ücretsiz ve geliştirme aşamasında olan eAsist'i kullanmanızın bize bir faydası, size de bir zararı olmadığını bilmenizi isterim.

- iletişim ve Destek ihtiyacınız olursa çekinmeden yazın:  easistfatura@gmail.com , ayrıca Logo üzerindeki GSM numaramdan bana ulaşabilirsiniz.
  İşlerinize kolaylık getirmesini diler, saygılar sunarım.
